การปฏิบัติตัวหลังผ่าตัดช่องท้อง
1. กรณีที่แผลผ่าตัดยังไม่ตัดไหม หรือมีท่อระบายจากบาดแผลในช่วงแรก ระมัดระวังอย่าให้แผลถูกน้ำ
2. กรณีที่แผลผ่าตัดปิดพลาสเตอร์กันน้า ผู้ป่วยสามารถ อาบน้าได้ แต่ไม่ควรฟอกสบู่หรือถูบริเวณบาดแผล เพราะจะทำให้พลาสเตอร์เผยอ และน้ำซึมเข้าแผล
3. แผลผ่าตัด จะได้รับการตัดไหม หลังผ่าตัด 7-10 วัน และถูกน้ำได้หลังตัดไหม 2 วัน
4. กรณีแผลเปียกน้ำ ให้รีบมาพบแพทย์ที่โรงพยาบาล หรือคลินิคใกล้บ้าน เพื่อทำความสะอาดบาดแผล
5. รับประทานยาตามแพทย์สั่ง ไม่ควรซื้อยารับประทานเอง เมื่อยาหมด
6. ขับถ่ายให้เป็นเวลา ไม่กลั้นอุจจาระหรือปัสสาวะ ระวังอย่าให้ท้องผูก
7. ทำกิจวัตรประจำวันได้ตามปกติ ยกเว้นการยกของหนัก หลังผ่าตัด 1-3 เดือน
8. พักผ่อนให้เพียงพอ วันละ 6-8 ชั่วโมง
9. มาพบแพทย์ตามนัด หากมีอาการผิดปกติต่อไปนี้ เช่น ปวดแผล มีไข้ แผลผ่าตัดบวมแดงร้อน มีน้าเหลือง หรือหนองซึมจากแผล ท้องอืด คลื่นไส้ อาเจียน ให้รีบมาพบแพทย์ก่อนนัด
  
การผ่าตัดมดลูกและรังไข่ทางหน้าท้อง
1. ในกรณีที่ยังงดน้ำและอาหาร จะให้ยาแก้ปวดแบบรับประทาน กรณีที่เริ่มให้ทานอาหารได้อาการเจ็บแผลผ่าตัดจะเป็นมากใน 1-2 วันแรก และค่อยๆดีขึ้น
2. มีการใส่สายสวนปัสสาวะอย่างน้อย 24 ชั่วโมงหลังการผ่าตัด (จะใส่นานแค่ไหน ขึ้นกับชนิดของการผ่าตัด และภาวะแทรกซ้อนที่เกิดขึ้นระหว่างผ่าตัด)
3. ให้ขยับตัว ลุกนั่ง และเดินให้เร็วหลังจากการผ่าตัดเพื่อลดอาการดังกล่าว และทำให้การฟื้นตัวเร็วขึ้น

ผ่าตัดกระดูกสันหลัง
1. แผลห้ามโดนน้ำหลังตัดไหมประมาณ 5-7 วัน
2. แกะผ้าปิดแผลออก ถ้าแผลแห้งดีสามารถอาบน้ำได้
3. ห้ามก้ม , บิดเอี้ยวตัว , ยกของหนัก , ขับรถ
4. หนึ่งเดือนหลังผ่าตัดนั่งได้ระยะสั้นๆ ไม่เกิน 15-30 นาที ควรใส่เสื้อพยุงหลังประมาณ 2-3 เดือนหลังผ่าตัด หรือจนกว่าแพทย์จะอนุญาต
5. ควรเป็นโถส้วมนั่ง สูง 16-19 นิ้ว แต่ถ้าหากเป็นส้วมชนิดนั่งยอง ควรต้องมีโครงเก้าอี้วางคร่อมโถส้วม
6. ควรนอนบน เตียงนอนควรสูง ประมาณ 50 เซนติเมตร
7. การอาบน้ำ ก่อนอาบน้ำให้ถอดเสื้อพยุงหลังออก ยืนหลังตรงห้ามก้ม หรือบิดเอี้ยวตัว
8. ขับถ่ายโดยการนั่งชักโครกให้หลังตรง โดยเลื่อนเสื้อพยุงหลังให้สูงขึ้น เพื่อให้นั่งขับถ่ายได้สะดวก
9. แผลมีเลือดหรือน้ำเหลือซึม มีอาการบวมแดงรอบๆแผล มีไข้สูงให่รีบพบแพทย์
10. ดูแลไม่ให้แผลถูกน้ำ ห้ามเปิดแผลเอง จนกว่าแพทย์จะอนุญาต
11. ห้ามปะคบร้อน ห้ามแผลถูกน้ำจนกว่าแพทย์จะอนุญาต
12. หลีกเลี่ยงการขึ้นลงบันได กรณีจำเป็นให้ใช้ ขาข้างดี ขึ้นบันไดก่อน และ ขณะ ลงบันไดใช้ ข้างที่ผ่าตัดลงก่อน
 
การปฏิบัติหลังผ่าตัดข้อสะโพกเทียม
1. ห้ามแผลโดนน้ำ จนกว่าแพทย์จะอนุญาติ
2. ห้ามชันเข่าเกิน 90 องศา, หุบขา, นั่งยองๆ, นั่งกับพื้น, นั่งเก้าอี้เตี้ย
3. ห้ามตะแคงทับข้างที่ผ่าตัด
4. ห้ามก้มหรือโน่มตัวมากเกินไป
5. ให้นอนตะแคงขาข้างที่ผ่าตัดขึ้่นบน ใช้หมอนแทรกระหว่างขาให้ขากางไว้
6. ถ้าแผลผ่าตัดอักเสบ บวมแดง น้ำเหลืองซึม มีไข้ สะโพกผิดรูป ให้รีบไปพบแพทย์

การปฏิบัติตัวหลังผ่าตัดผ่านกล้องทางนรีเวช
1. รับประทานยาตามแพทย์สั่ง
2. ไม่ควรให้แผลผ่าตัดเปียกน้ำ เพราะอาจทำให้เกิดการอักเสบได้
3. ไม่ควรยกของหนัก และงดเว้นการมีเพศสัมพันธ์เป็นเวลา 1 เดือน หรือตามคำแนะนำของแพทย์
4. ควรงดการออกกำลังกายเป็นเวลา 1 เดือนหลังผ่าตัด
5. พบแพทย์เพื่อติดตามผลการรักษาตามนัด
6. เมื่อมีไข้สูง แผลผ่าตัดบวม เลือดออกทางช่องคลอด คลื่นไส้ อาเจียน ควรรีบพบแพทย์

การปฏิบัติตัวหลังผ่าตัดไส้เลื่อน
1. ควรระวังไม่ให้แผลเปียกชื้น จนกว่าจะตัดไหม ห้ามแกะ เกา ล้วงบริเวณแผล
2. ขณะไอหรือจามให้ใช้ฝ่ามือ หรือผ้าหนานุ่มกดประคองแผลได้ 
3. หลีกเลี่ยงการเบ่งถ่ายอุจจาระ หรือปัสสาวะ 
4. ห้ามทำงานหนัก หรือยกของหนัก อย่างน้อย 2 เดือน ดูแลรักษาสุขภาพให้แข็งแรง 
5. รับประทานอาหารที่มีประโยชน์ให้ครบ รวมทั้งผัก ผลไม้ และดื่มน้ำมากๆ เพื่อไม่ให้ท้องผูก 
6. ควรใส่กางเกงในที่กระชับ หรือสปอร์ตเตอร์สำหรับนักกีฬา เพื่อช่วยประคองแผล ลดความเจ็บปวด 
7. ถ้าเป็นหวัด เจ็บคอ หรือไอจามบ่อยๆ ควรรีบพบแพทย์ 
8. ถ้ามีอาการปวดแผลมาก ควรรับประทานยาบรรเทาปวดตามแพทย์สั่ง ควรสังเกตอาการผิดปกติที่อาจเกิดขึ้น เช่น มีไส้เลื่อนเกิดซ้ำ แผลแยกหรือบวม แผลมีน้ำเหลืองซึม มีไข้ ปวดท้อง ให้รีบมาพบแพทย์

การปฏิบัติตัวหลังผ่าตัดตา
1. อาบน้ำโดยอาบจากไหล่ลงมา ตอนล้างหน้าให้ใช้ผ้าชุบน้ำแทนการล้างหน้าเพื่อไม่ให้น้ำเข้าตา
2. แปรงฟันเบาๆ ไม่ส่ายหน้าขณะแปรง เพื่อไม่ให้เกิดการสะเทือนไปถึงตาข้างที่ได้ผ่าตัด
3. งดรับประทานอาหารที่มีรสจัด หรือมีกลิ่นฉุน เพราะอาจทำให้น้ำตาไหล หรือไอจามได้
4. หลีกเลี่ยงการไอจามแรงๆ และการเบ่งถ่ายอุจจาระ
5. หลีกเลี่ยงการทำงานที่ต้องออกแรงมาก และการก้มหน้าต่ำกว่าเอว
6. หลีกเลี่ยงการออกกำลังกายทุกประเภท
7. ห้ามนอนตะแคงทับข้างที่ได้รับการผ่าตัด และห้ามนอนคว่ำ
8. เช็ดตาอย่างน้อยวันละ 1 ครั้ง ห้ามขยี้ตา และหยอดตา ป้ายตาตามแพทย์สั่ง
9. หากมีไข้ ปวดตามากๆ ควรรีบพบแพทย์

การปฏิบัติตัวหลังผ่าตัดคลอด
1. ควรหมั่นลุกขึ้นนั่ง หากเดินได้ก็ควรเดิน เพราะการขยับตัวจะทำให้ลดการติดเชื้อในระบบทางเดินปัสสาวะหรือระบบทางเดินหายใจได้
2. ล้างแผลทุกวัน เพื่อให้แผลสะอาดและเพื่อเป็นการสมานบาดแผลให้หายสนิทได้อย่างรวดเร็ว
3. ทานยาให้ครบตามแพทย์สั่ง สำหรับยาสมุนไพรต่างๆ ไม่ควรหามารับประทานเอง เพราะอาจเกิดอันตรายได้
4. ทานอาหารให้ครบ 5 หมู่ หลีกเลี่ยงอาหารหมักดอง อาหารรสเผ็ดจัด ยาสมุนไพรต่างๆ อาหารเสริม ควรกินผัก ผลไม้และดื่มน้ำให้มาก โดยดื่มให้ได้อย่างน้อยวันละ 8-10 แก้ว เพื่อป้องกันอาการท้องผูก
5. งดมีเพศสัมพันธ์และทำกิจกรรมหนักๆ หลังจากแพทย์นัดตรวจหลังคลอดประมาณ 6 สัปดาห์
6. หากพบว่ามีอาการเจ็บหรือปวดแผลมากขึ้น สีน้ำคาวปลากลับมาเข้มและมีกลิ่นเหม็น ร่วมกับอาการไอ หายใจลำบาก และปวดขาควรรีบไปพบแพทย์